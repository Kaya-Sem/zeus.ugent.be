---
title: Vlaamse Programmeerwedstrijd 2016
banner: https://zeus.ugent.be/wp-content/uploads/2016/01/VPW2016-290x300.png
created_at: 20-01-2016
time: 23-02-2016
location: Zeus kelder
---

<a href="http://zeus.ugent.be/2016/01/20/vlaamse-programmeerwedstrijd-2016/vpw2016/" rel="attachment wp-att-2420"><img src="https://zeus.ugent.be/wp-content/uploads/2016/01/VPW2016-290x300.png" alt="VPW2016" width="290" height="300" class="alignright size-medium wp-image-2420" /></a>Op <strong>woensdag 2 maart</strong> vindt de achtste editie van de <strong>Vlaamse Programmeerwedstrijd</strong> plaats. Deze gaat door in de <strong>KU Leuven in Diepenbeek</strong>.

<h3>VPW</h3>
De <strong>Vlaamse Programmeerwedstrijd</strong> is een wedstrijd tussen teams van verschillende universiteiten en hogescholen, waarbij je per groep van drie personen op één namiddag zo snel mogelijk programmeerproblemen probeert op te lossen. Teams worden verdeeld in categorieën (secundair onderwijs, professionele bachelorstudenten, academische bachelorstudenten, masterstudenten, ...) zodat iedereen een eerlijke kans maakt om te winnen. Elke deelnemer krijgt een gratis t-shirt, en de leden van de beste drie teams van elke categorie krijgt een mooie prijs. Je kan programmeren in C, C++, C#, Clojure, Haskell, Java, Javascript (node.js), Pascal, Perl, PHP, Prolog, Python, Python 3, Ruby, Scala, Scheme en Visual Basic. Meer informatie, mogelijkheid tot inschrijven en voorbeeldvragen vind je op <a href="http://www.vlaamseprogrammeerwedstrijd.be" target="_blank">www.vlaamseprogrammeerwedstrijd.be</a>. Je kan nog inschrijven tot en met <strong>16 februari</strong>. Vergeet zeker niet de oefenwedstrijd te maken na het inschrijven, anders kan de organisatie beslissen om de inschrijving van het team te annuleren en door te geven aan een team op de wachtlijst.

<h3>Vervoer</h3>
Ook dit jaar voorzien we met Zeus WPI gratis busvervoer naar <strong>Diepenbeek</strong> voor studenten van de Associatie UGent. Wil je met ons mee? Schrijf je team dan ook in bij ons via het formulier hieronder. Dankzij de medewerking van de vakgroep <strong>TWIST</strong> (Toegepaste Wiskunde, Informatica en Statistiek) kunnen we jullie deze busreis volledig gratis aanbieden.
Praktisch: we verzamelen om 11u15 aan de parking van S9. We zijn ‘s avonds ten laatste om 21u terug. Inschrijven is verplicht op <a href="http://goo.gl/forms/pJ4uJr5HwX" target="_blank">http://goo.gl/forms/pJ4uJr5HwX</a>.