---
title: 'Lezing: Trends in Breedbandcommunicatie en Gedistribueerde Software'
created_at: 01-04-2008
---

Nu Pasen er al een weekje op zit en iedereen zijn chocolade-eitjes opgegeten heeft, nodigen we jullie allemaal uit op de volgende activiteit.

"The Internet of Things", "Green ICT", "personalization and context awareness", "unlimited bandwidth", "virtualization", "always connected", ... Het zijn allemaal hippe slogans maar zit er ook iets achter? Een aantal voorbeelden van recent onderzoek binnen de onderzoeksgroep [Breedbandcommunicatienetwerken en Gedistribueerde Software] lichten dit wat nader toe. Er zal ook een bezoek zijn aan het [IBBT] iLab-t Technology Centre waar infrastructuur aanwezig is voor de ondersteuning van dit onderzoek (sensorlab, virtual wall, digitale media productie). Dit kadert binnen het onderzoeksinstituut IBBT.

De lezing gaat door op Woensdag 16 april om 18:00 in het gebouw van IBBT. Zeker afkomen, want het wordt superinteressant. Wie weet mogen we met de [speeltjes] van het IBBT spelen.

[Breedbandcommunicatienetwerken en Gedistribueerde Software]: https://www.ibcn.intec.ugent.be/
[IBBT]: https://www.ibbt.be
[speeltjes]: https://n00.be/archives/650/
