---
title: Ledenvergadering 31 Oktober 2007
created_at: 17-10-2007
---

De eerste weken van het academiejaar zitten er weer op, dus het wordt tijd om onze activiteiten weer op gang te trappen! Wat staat er zoal op de planning: een webdev-lessenreeks, een latex-les, een ubuntu-les, kroegentocht, brouwerijbezoek. Maar eerst en vooral: onze eerste ledenvergadering! Wat is de bedoeling van deze ledenvergadering? Het nieuwe bestuur voorstellen, de activiteiten verder plannen, maar vooral elkaar beter leren kennen. Bij deze is iedereen dus uitgenodigd: van doorwinterde zeusleden tot nieuwsgierige eerstejaars; van filosofie tot informatica; iedereen is welkom!

De vergadering gaat door in **Studenthuis de Therminal** op **31 oktober 2007** om **19 uur**. De zaal zal later aangekondigd worden - maar we verzamelen meestal in de inkomhal. De vergadering wordt - voor de mensen die zin hebben - naar goede gewoonte gevolgd door een frisse pint.

Veel groeten, en hopelijk tot op de ledenvergadering!
Het bestuur
