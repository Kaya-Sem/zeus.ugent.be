---
title: Zeus Lightning Talks
created_at: 13-04-2015
---

![drawing](https://zeus.ugent.be/wp-content/uploads/2015/04/drawing-300x212.jpg){:class="alignright"}

In de Griekse mythologie roept Zeus de andere goden wel eens bijeen om belangrijke zaken te bespreken. Zo roept ook Zeus WPI de goden van ons vakgebied, onze proffen, bijeen. Het doel is ditmaal niet vergaderen, maar zich voorstellen. Slechts weinig studenten weten namelijk wat hun goden kenmerkt en op welke avonturen ze zich begeven buiten de lessen. Laat Zeus ditmaal geen oppergod zijn, maar uw gids om het Pantheon te doorgronden.

Wij nodigen u allen uit op onze Olympus in de A0 om door middel van lightning talks (presentaties van ca. 15 minuten) kennis te maken met uw proffen, hun onderzoek en hun wijsheid. De talks zullen beginnen om 18u30.
