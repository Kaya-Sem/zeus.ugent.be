---
title: Rondleiding datacenter en supercomputer
banner: /logo.png
created_at: 01-10-2014
time: 23-02-2016
location: Zeus kelder
---

<p>De Linux install party is net afgelopen en deze overtrof onze verwachtingen. De wereld is weer een hoop prachtige besturingssystemen rijker. Mocht er nog iemand problemen ondervinden met zijn nieuw (of oud) systeem, de kelder verwelkomt u ook op andere momenten.</p>

<p>Vlak na de install party valt reeds onze tweede activiteit. Je hoort regelmatig iets over datacentra en supercomputers, maar weinigen onder ons hebben er in het echt al eentje gezien. Zeus wil daarin verandering brengen en regelde een rondleiding in S10 door het high-performance computing team van DICT. In S10 bevindt zich namelijk het <strong>datacenter van UGent</strong> en de <strong>Vlaamse Supercomputer</strong>.</p>

<p>We spreken af om <strong>17u30</strong> aan <strong>S10</strong>, op campus Sterre, vlak bij S9. We krijgen er een rondleiding in de interessantste delen van het gebouw en wat uitleg over de werking. Achteraf is de kelder nog open voor een gezellige babbel.</p>