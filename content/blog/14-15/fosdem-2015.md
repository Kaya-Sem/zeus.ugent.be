---
title: Zeus goes FOSDEM 2015 - carpool mee
created_at: 12-01-2015
---

![box](https://zeus.ugent.be/wp-content/uploads/2015/01/box.png){:class="alignright"}

[**FOSDEM**](https://fosdem.org/) **- Free and Open Source Developers' European Meeting -** is het grootste open-source evenement van Europa en zoals elk jaar is Zeus erbij! Twee dagen lang wordt een hele campus omgetoverd tot een waar open-sourceparadijs. Auditoria worden getransformeerd tot devrooms waar gewerkt wordt en presentatiezalen waar je 'main-track' talks en 'lightning talks' kan volgen over onderwerpen als besturingssystemen, de hipste open-sourceprojecten, beveiliging of webdevelopment. Hallen en gangen worden gevuld met standjes --onder andere van grote namen als Canonical, Mozilla en Debian-- en kraampjes waar allerhande goodies en gadgets te verkrijgen zijn. Er wordt ook een [keysigning-event](https://fosdem.org/2015/keysigning/) georganiseerd -- merk wel dat inschrijven hiervoor nodig is. Instructies zijn beschikbaar op de website. Het volledige programma vind je terug op [FOSDEM.org](https://fosdem.org/2015/schedule/).

Zoals gewoonlijk vindt FOSDEM plaats op de [ULB-campus Solbosch](https://maps.google.be/maps?espv=210&es_sm=119&um=1&ie=UTF-8&q=ulb+solbosch&fb=1&gl=be&hq=ulb+solbosch&hnear=0x47c370e1339443ad:0x40099ab2f4d5140,Gent&sa=X&ei=NJDIUr_RMIO70QWx6YGICQ&ved=0CK8BELYD) te Brussel, dit jaar op **31 januari en 1 februari**. Om het milieu niet te veel te belasten --en voor de gezelligheid-- proberen we vervoer te voorzien via carpooling.

Rij je graag mee met ons of heb je plaats over in je auto (benzinekosten worden vergoed)? Vergeet dan niet **voor woensdag 28 januari** in te schrijven op het formulier hieronder, zodat we je plaats kunnen reserveren en je op de hoogte kunnen houden via e-mail.

Iedereen is welkom! <!-- more -->

<iframe src="https://docs.google.com/forms/d/1HYQcndzoIjZSz-rLIHabQXSE_HLkAYKKRWrapGaakCI/viewform?embedded=true" style="width:100%" height="1000">
</iframe>
