---
title: Open-source gaming night
created_at: 08-10-2010
---

![08102010071](https://zeus.ugent.be/wp-content/uploads/2010/10/08102010071.jpg){:class="alignright"}

Naast coden en proffessional trolling wordt er in de kelder ook wel eens gegamed. Omdat uren zitten gamen op de Atari nogal asociaal is (volgens sommigen) leek het ons een goed idee om alle leden erbij te betrekken.

Daarom organiseren we op woensdag 13 oktober onze eerste open-source gaming night in de Zeus kelder. We starten om 19u30 en stoppen als we allemaal een muisarm hebben, lichtjes bloeden uit de ogen en onze stem gereduceerd is tot een hees gemompel.

Omdat het een open-source gaming night is, zullen we uiteraard niet de zwaarste en nieuwste games spelen. We hebben een aantal computers in de kelder staan die gebruikt kunnen worden, maar we raden aan zelf een laptop mee te nemen.

Aangezien we zo veel mogelijk willen gamen is het best om de games al op voorhand te installeren:

- [Battle for Wesnoth](https://www.wesnoth.org/) (versie 1.8)
- [Nexuiz](https://alientrap.org/nexuiz/) (versie 2.5)
- [Armagetron Advanced](https://armagetronad.net/) (versie 2.8)
- [Teeworlds](https://www.teeworlds.com/) (versie 0.5)
- [UrbanTerror](https://www.urbanterror.info/news/home/) (versie 4.1)
