---
title: Durf Ondernemen kickoff
created_at: 17-11-2010
---

![](https://zeus.ugent.be/wp-content/uploads/2010/11/durfondernemen.jpg "Durf Ondernemen!"){:class="alignright"}

Bijna iedereen kent de namen Mark Zuckerberg, Bill Gates of Steve Jobs. Naast het feit dat ze ondertussen allemaal een gigantische onderneming hebben gestart, hebben ze nog iets gemeen: ze startten met deze onderneming in hun studententijd. Ook in Vlaanderen zijn daarvan een aantal prachtige voorbeelden: Drupal, Netlog, Seniorennet... De studententijd lijkt dus het ideale moment om je ambitie tot ondernemen al vorm te geven.

Met het project **Durf Ondernemen** willen we jullie de kans geven jullie ambitie om een onderneming te starten waar te maken. Met de nodige workshops en lezingen zullen we jullie een idee proberen geven van hoe en waarmee je een bloeiende onderneming kan opstarten. Zeker voor studenten Informatica is de drempel om te starten bijzonder laag door de combinatie van software, internet en de opkomst van mobiele applicaties. Bovendien kan je op de nodige begeleiding rekenen van de universiteit mocht je onderneming in een verdere fase geraken.

We gaan officieel van start met onze kickoff-activiteit op maandag 22 november. In de Plateauzaal zullen 3 sprekers, prof. De Bosschere, prof. Gautama en prof. Gielen, het project toelichten en ervaringen uitwisselen. Achteraf kan er bij een glaasje schuimwijn of fruitsap nog verder gediscussieerd worden of toekomstplannen gesmeed.

Meer informatie vind je ook op [facebook](https://www.facebook.com/event.php?eid=171016839594199).
