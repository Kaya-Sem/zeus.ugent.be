---
title: Project meeting & codenights
banner: /logo.png
created_at: 15-06-2014
time: 23-02-2016
location: Zeus kelder
---

De examens lopen ten einde en zo staat de vakantie alweer voor de deur. Natuurlijk willen we niet dat de verveling toeslaat en daarom hebben wij, Zeus WPI, enkele geduchte projectjes klaarstaan zodat jullie de zwoele zomerdagen ook nuttig kunnen doorbrengen.

Vooruitgang vraagt ten eerste interesse. Om die reden legt het soon-to-be bestuur, samen met het oud bestuur, een <strong>plannings- en discussieavond</strong> vast. Iedereen die interesse heeft, is welkom om mee de toekomst van onze <a href="https://github.com/ZeusWPI">diverse projecten</a> te bepalen en een gemeenschappelijk doel en visie vast te leggen. Dit doen we op dinsdag <strong>24 juni</strong> vanaf <strong>17u30</strong> in de welgekende <strong>Zeuskelder</strong>.

Natuurlijk moet er aan de besproken projecten ook gewerkt worden. Daarvoor voorzien we zowat een hele zomer lang onze gekende <strong>codenights</strong>, waar onze verse bloedjes graag wekelijks samenhokken om onder het <a href="https://i.imgur.com/lQG229C.jpg">toeziend oog</a> van de oude rotten wat toetsaanslagen te genereren die hopelijk zullen resulteren in menig werkend programma.