---
title: Introduction to Python
created_at: 11-10-2013
---

![Poster Python-les](https://zeus.ugent.be/wp-content/uploads/2013/10/Pythonposter1-212x300.png){:class="alignright"}

Python is een zeer **krachtige dynamische programmeertaal** die, dankzij zijn uitgebreide libraries, [voor quasi alles gebruikt kan worden](https://www.python.org/about/apps/). Naast een heldere, duidelijke syntax biedt Python ook ondersteuning voor alle belangrijke besturingssystemen. Door zijn **grote flexibiliteit** is Python zowel geschikt voor het schrijven van kleine testcases als grote frameworks (zoals het web framework [Django](https://www.djangoproject.com/)). Kortom, Python laat je snel schrijven wat je nodig hebt, zonder omwegen.

Deze donderdag geven Zeus-leden Jens Timmerman en Toon Willems een introductie over deze taal, gevolgd door een **hands-on session** waarbij er enkele opdrachten ter beschikking zullen worden gesteld om jullie verworven kennis te testen.

Deze activiteit vindt plaats op **donderdag 17 oktober om 19:00, PC-Klas Zuse, S9, Sterre**. Enige programmeerervaring is aan te raden, maar niet vereist!

De slides zijn te vinden op [deze link](https://docs.google.com/presentation/d/1yBYib0nmVJv-8ccbt_Ff35MrXclqXB8CXGdtu1DzYFs/edit#slide=id.i14) of in PDF-vorm: [Python les](https://zeus.ugent.be/wp-content/uploads/2013/10/Python-les.pdf)
