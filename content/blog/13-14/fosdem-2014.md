---
title: FOSDEM 2014
banner: 'https://fosdem.org/2014/support/promote/tower.png'
created_at: 04-01-2014
time: 23-02-2016
location: Zeus kelder
---

![FOSDEM](https://fosdem.org/2014/support/promote/tower.png){:class="alignleft"} Ook dit jaar gaan we met Zeus naar [FOSDEM](https://fosdem.org/2014/ "FOSDEM"). FOSDEM is het grootste open source event van Europa en vindt dit jaar plaats op **1 en 2 februari**. Alle grote namen binnen de open source community zoals Ubuntu, Mozilla, Debian, Gnome, etc. zullen vertegenwoordigd zijn met (dev)rooms en standjes.

Gedurende deze twee dagen worden continu presentaties gegeven rond uiteenlopende onderwerpen: besturingssystemen, open source challenges, beveiliging, web development, etc. Daarnaast kan je nog terecht in verschillende [devrooms](https://fosdem.org/2014/schedule/#devrooms) of kan je de promotiestandjes van de vertegenwoordigde projecten uitpluizen. Naast deze [main tracks](https://fosdem.org/2014/schedule/#maintracks "main tracks") en de [keynotes](https://fosdem.org/2014/schedule/#keynotes) worden er ook voortdurend [lightning talks](https://fosdem.org/2014/schedule/#lightningtalks) gegeven, korte presentaties van 15 minuten over alle mogelijke open sourceprojecten.

Net zoals vorig jaar vindt FOSDEM plaats op [campus Solbosch](https://maps.google.be/maps?espv=210&es_sm=119&um=1&ie=UTF-8&q=ulb+solbosch&fb=1&gl=be&hq=ulb+solbosch&hnear=0x47c370e1339443ad:0x40099ab2f4d5140,Gent&sa=X&ei=NJDIUr_RMIO70QWx6YGICQ&ved=0CK8BELYD) van de ULB in Brussel. Afhankelijk van het aantal inschrijvingen en aantal mensen die hun auto kunnen delen, gaan we met de auto of met de trein. In elk geval zullen treintickets en benzine vergoed worden. Nieuw dit jaar is de [**HPC and computational science devroom**](https://fosdem.org/2014/schedule/track/hpc_and_computational_science/), georganiseerd door o.a. het HPC-UGent team.

Heb je zin om Zeus te vergezellen naar FOSDEM? Schrijf je dan **voor woensdag 29 januari** in [op het inschrijvingsformulier](https://docs.google.com/forms/d/1cFkmrvzft6Bs-4UAOQGpaV74wTE1zpYai4ZmpLt0OB0/viewform). Iedereen is welkom! We houden je dan via e-mail op de hoogte voor concrete afspraken.

<!-- more -->

<iframe src="https://docs.google.com/forms/d/1cFkmrvzft6Bs-4UAOQGpaV74wTE1zpYai4ZmpLt0OB0/viewform" height="800" style="width:100%">
</iframe>
