---
title: Hier zijn we weer...
created_at: 06-12-2006
author: Thomas Meire
---

We weten het, we weten het: het was stil op de site, te stil. Stilte voor de storm?

Een storm zit er niet meteen aan te komen, maar we hebben toch niet stilgezeten de laatste tijd. Er bleven nog wat subsidies van vorig jaar over die op moesten, en daarmee werden 2 nieuwe workstations gekocht om ons machinepark uit te breiden: bebe (een MacMini - inclusief een splinternieuw 19" tft-scherm) en Jesus (een amd64). Sinds cartman gepromoveerd werd tot nfs-server, bleven alleen timmy en chef over als workstation. Het was dus hoog tijd voor uitbreiding ðŸ˜‰

Aanwisten zijn allemaal tof en geestig, maar die bakjes moeten geconfigureerd worden ook. En van die gelegenheid zullen we gebruikmaken om de volledige structuur van ons machinepark te herbekijken. We zouden dit op de volgende adminavond doen, en deze zou ergens in de komende week vallen (11/12 tot 15/12). We moeten juist nog eens kijken welke dag het best past voor de meesten onder ons.

Naast onze alledaagse geekie bezigheden, willen we ons natuurlijk ook outen als sociaal begaafde wezens. Vandaar dat we ook nog eens een pool- of ribbetjes-avond zullen organiseren. Liefst nog voor de kerstvakantie, anders zal het waarschijnlijk pas na de examens vallen. En aangezien de komende week de enige lesweek is, is het misschien het gemakkelijkst om het ook in die week te doen? Misschien eerst adminnen en daarna ons buikje rond eten?

Hoedanook, lieve vrienden, laat uw stem horen en vertel ons wanneer je vrij bent om te adminnen/eten/poolen via "bestuur AT zeus.ugent.be". De definitieve data zullen zeker nog tijdig op de site gepost worden, so stayed tuned for more...
