---
title: Zeus Codesprint!
banner: /logo.png
created_at: 06-09-2015
time: 23-02-2016
location: Zeus kelder
---

Liefste Zeusvriendjes,

Nu het academiejaar weer dichterbij komt, en daarmee ook de lessen en projecten die ons van onze vrije tijd beroven, hebben we besloten om deze week nog een keer ons beste beentje voor te zetten voor onze projecten.

We hebben drie projecten uitgekozen die uw leven in Zeus comfortabeler zullen maken: Gamification, ons systeem om codebijdragen te belonen, Tap, onze barman, en Tab, ons schuldenmanagementsysteem.
Drie projecten van uiteenlopende complexiteit, allemaal bijna af: uitstekende doelwitten dus!

Wat moet er gebeuren?
<ul>
	<li>Gamification werkt, maar heeft nog wat toeters en bellen nodig. Badges, achievements, statistiekjes, grafiekjes, enzovoorts.</li>
	<li>Tab moet from scratch geschreven worden (het is maar een klein project).</li>
  	<li>Tap moet interfacen met Tab, en kan visueel wat opgesmukt worden.</li>
</ul>


Iedereen die een steentje wil bijdragen, hoe groot of klein het moge zijn, is welkom in de kelder. Zotte code, fancy html, shiny css, clevere ideeÃ«n of gewoon aangenaam gezelschap, elke bijdrage telt. Wees zeker ook niet bang van instapdrempels en vereiste competenties, we helpen je graag op weg.
Kom zeker eens langs om de sfeer op te snuiven en claim een unieke gamification-badge!

Zeus codesprint, 7-11 september, 8h-22h @ kelder.