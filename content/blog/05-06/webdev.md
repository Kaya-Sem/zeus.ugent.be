---
title: "De webdev reeks van Zeus: XHTML, CSS en PHP"
created_at: 24-11-2005
author: Wim De Smet
---

We openen een leeg tekstbestand en overlopen de hele weg naar je eigen stek op het Internet. Heb je dus altijd al wel eens een website willen maken... of kan een grondige heropfrissing van je skills geen kwaad? Kom dan zeker eens kijken! Voorkennis is niet vereist.

Wanneer? Waar? Hoe?  
De lessen gaan door op 29 november en op 1, 7, 8, 13 en 15 december. We starten telkens om 20u, in auditorium A0. Dat is op campus De Sterre in gebouw S9 op het gelijkvloers.

Voor de liefhebbers worden er gedrukte cursussen voorzien. Had je graag een exemplaar van onze XHTML/CSS- of PHP-cursus bemachtigd, stuur dan op voorhand een mailtje naar cursus at zeus.UGent.be. (Geef wel duidelijk aan welke van beide cursussen je juist wil.) Voor leden zijn de cursussen gratis, voor de anderen zal de kostprijs niet groter zijn dan de drukkosten.


_Hieronder vind je een overzicht van de onderwerpen die we in elke les zullen behandelen. Elke les staat zoveel mogelijk op zichzelf. Je krijgt dus hopelijk zo min mogelijk dingen te horen die je eigenlijk al weet._

**Les1**: XHTML  
Allereerst zien we hoe we de concrete inhoud van onze webpagina op een gestructureerde manier kunnen uitdrukken.

**Les2**: CSS  
Dan leren we de lay-out eigenschappen bepalen waarmee de verschillende componenten van onze site - zoals de verschillende blokken tekst, het menu en dergelijke meer - juist zullen worden weergegeven.

**Les3**: PHP: Inleiding tot programmeren  
Voor we uitleggen hoe je wat meer dynamische inhoud aan je pagina kan toevoegen geven we eerst nog een snelcursus programmeren.

**Les4**: PHP: Hot Topics  
We behandelen kort de installatie van het nodige om op je eigen PC dynamische sites te kunnen bekijken. Daarna gaan we in op een aantal courante onderwerpen zoals het werken met invoervelden, het benaderen van databanken en dergelijke meer.

**Les5**: PHP: Learn-by-example  
Om wat gewend te raken aan het programmeren van websites behandelen we een aantal korte voorbeelden.

**Les6**: PHP: Een uitgewerkte case  
Tot slot kijken we naar een wat groter en meer realistisch voorbeeld van een website in zijn geheel.
