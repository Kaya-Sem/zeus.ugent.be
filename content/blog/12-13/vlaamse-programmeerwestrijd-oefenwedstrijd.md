---
title: Vlaamse Programmeerwedstrijd & oefenwedstrijd
created_at: 25-02-2013
---

![Poster](https://zeus.ugent.be/wp-content/uploads/2013/02/vpw-0-211x300.png){:class="alignright"}

Op woensdag 17 april vindt de Vlaamse Programmeerwedstrijd opnieuw plaats, ditmaal in Brussel. Net zoals vorig jaar leggen we een bus in. Daarnaast organiseren we dit jaar ook een eigen oefenwedstrijd; zo weet je direct wat je moet verwachten op zo'n wedstrijd.

**VPW** De Vlaamse Programmeerwedstrijd is een wedstrijd tussen teams van verschillende universiteiten en hogescholen, waarbij je per groep van drie personen op één namiddag zoveel mogelijk informaticaproblemen probeert op te lossen. Je neemt deel binnen je eigen niveau, dus iedereen maakt kans om te winnen. Elk lid van de beste drie teams krijgt een mooie prijs (uit een immense prijzenpot van €5.000). Je mag onder andere programmeren in Java, Haskell, Prolog, C, C++, C#, Python, enzovoort. Meer informatie, mogelijkheid tot inschrijven en voorbeeldvragen vind je op [https://www.vlaamseprogrammeerwedstrijd.be](https://www.vlaamseprogrammeerwedstrijd.be "https://www.vlaamseprogrammeerwedstrijd.be").

**Vervoer** Ook dit jaar voorzien we met Zeus WPI gratis busvervoer naar Brussel voor studenten van de UGent. Wil je met ons mee? Schrijf je team dan ook in bij ons via het formulier hieronder. Dankzij de medewerking van de onderzoeksgroep Multimedia Lab (ELIS) kunnen we jullie deze busreis volledig gratis aanbieden. Praktisch: we verzamelen 's middags om 12u30 aan de parking van S9\. We zijn 's avonds ten laatste om 21u terug. Hiervoor inschrijven is verplicht: [inschrijvingsformulier](https://docs.google.com/forms/d/1SKs0IYka6ODtqM54SxZ2C15wWr7H1WjYV6mvrIM17S0/viewform "formulier").

**Oefenwedstrijd** Wil je op voorhand al eens oefenen? Dan kan je dit jaar ook meedoen aan de oefenwedstrijd. Dit is de ideale voorbereiding op de echte wedstrijd: we lichten niet alleen enkele strategieën toe, maar gebruiken ook dezelfde indienservers en regels. Zo mag je hier ook maar één laptop per team van drie gebruiken. Praktisch: deze wedstrijd vindt plaats op maandag 4 maart om 19u in auditorium A3 (S9, Campus Sterre). Neem een laptop mee voor je team. Iedereen is welkom, inschrijven is niet nodig. Is het je niet gelukt om een team te vormen? Geen probleem; kom gerust langs, dan kan je aansluiten bij anderen die ook nog geen team hebben.

**Update:** De wedstrijd is inmiddels afgelopen met Stijn Seghers, Tim Seynaeve en Bram Seynaeve als winnaars. Zij die er niet konden bij zijn kunnen nog steeds eens de opgaven proberen op te lossen; deze zijn [hier](https://github.ugent.be/tnnaesse/VPW-voorbereidingswedstrijd) vinden. Onderaan vind je ook een overzicht van de nog beschikbare teams en een link om in te loggen.
