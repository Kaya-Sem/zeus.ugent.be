---
title: Google Summer of Code
created_at: 26-03-2013
---

![Google-Summer-Of-Code](https://zeus.ugent.be/wp-content/uploads/2013/03/Google-Summer-Of-Code-212x300.png){:.alignright}

Zin om deze zomer $5000 te verdienen met een vakantiejob? Lijkt het je wel iets om vanuit thuis te werken wanneer het je uitkomt? Wil je een echte bijdrage leveren aan open-source software? Google maakt dit mogelijk dankzij de [Google Summer of Code](https://developers.google.com/open-source/soc/)!

Op maandag 15 april organiseert Zeus in samenwerking met VTK en CenEka een introductieavond rond Google Summer of Code. Dieter Adriaenssens, mentor van het phpMyAdmin-project, introduceert het concept en de procedures. Daarna komen enkele mentors hun projecten voorstellen, afgewisseld met studenten die hun ervaringen van vorige jaren delen. Achteraf kan je eventuele vragen aan de mentors stellen of gewoon gezellig napraten bij een drankje op de afsluitende receptie.

Deze introductie vindt plaats in de Jozef Plateau-zaal in de Plateau en begint om 19:00\. Iedereen is welkom! Om een idee te hebben van het aantal aanwezigen vragen we om op [deze pagina](https://vtk.ugent.be/activities/2013/04/15/infosessie-google-summer-code/#subscription) in te schrijven.

Ben je zelf een mentor of heb je ooit meegedaan en ben je ge√Ønteresseerd om je project voor te stellen of ervaringen te delen op deze avond? [Laat het ons weten](https://zeus.ugent.be/contact/ "Contact")! GSOC for life
