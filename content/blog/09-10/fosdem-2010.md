---
title: Fosdem 2010
banner: https://www.fosdem.org/promo/fosdem/static
created_at: 07-12-2009
time: 23-02-2016
location: Zeus kelder
---

<a href="https://www.fosdem.org"><img src="https://www.fosdem.org/promo/fosdem/static" alt="FOSDEM, the Free and Open Source Software Developers' European Meeting" /></a>

Op 6 en 7 februari gaat <a href="https://fosdem.org">Fosdem 2010</a> door in Brussel. Fosdem, wat staat voor Free and Open Source Developers European Meeting, is de grootste Open Source-conferentie in Europa en een evenement dat geeks vanuit de hele wereld aantrekt.

Het hele weekend worden kleine presentaties en talks gegeven door mensen die meewerken aan de software zelf, gaande van introducties tot detailsessies over de nieuwste features. Een heel interessante ervaring dus voor iedereen die enigszins interesse heeft in Open Source-software.

Op zaterdag 6 februari (het laatste weekend van het intersemestrieel verlof na de examens) zal Zeus vanuit Gent in groep naar Fosdem gaan. We vertrekken 's ochtends in Gent Sint Pieters met de trein (wij zorgen voor treintickets aan een gereduceerd tarief).

Interesse? Schrijf je in op onze <em>twikilist</em> op <a href="https://twikilist.com/Zeus@FOSDEM2010">twikilist.com/Zeus@FOSDEM2010</a>. Fosdem zelf kost, net als Open Source-software, niets.

<strong>Update:</strong> We vertrekken naar FOSDEM met de trein vanuit Gent Sint Pieters om 8u24, en spreken dus af rond 8u10 in de inkomhal van Sint Pieters.