---
title: Infosessie Vlaamse Programmeerwedstrijd
created_at: 06-03-2010
---

Zoals reeds eerder vermeld vindt op 17 maart de [Vlaamse Programmeerwedstrijd](https://www.vlaamseprogrammeerwedstrijd.be/) plaats in Het Pand, georganiseerd door onze eigen universiteit. Uiteraard doen er een aantal Zeus-leden mee.

Aangezien niet iedereen weet hoe zo'n wedstrijd precies verloopt en we allemaal wel wat meer voorbereiding kunnen gebruiken, houden we op woensdag 10 maart een infosessie. [Thomas Meire](https://twitter.com/blackskad) (ook bekend als blackskad), die met zijn team zowel de editie van 2009 als de testwedstrijd in november won, zal een aantal [_protips_](https://jetlogs.org/2007/05/11/protips-they-are-really-useful/) geven en enkele oplossingen uitleggen van vorige wedstrijdvragen.

Iedereen is welkom vanaf 20u in V2, S9, campus Sterre.
