---
title: Zeus T-shirts!
created_at: 01-09-2003
author: Olivier Verhoogen
---

Weledelgeboren leden van de Werkgroep Publieke Informatica,

Na veel (en af en toe ook wel wat minder) geduld staat het er eindelijk
toch van te komen: er worden opnieuw Zeus T-Shirts gedrukt!

Origineel als we zijn kiezen we voor een zwart shirt met langs voor een
klein Zeus logo en langs achter de reeds welbekende adminspotting tekst
(zo niet: zie www.adminspotting.org). De om en bij volledige gelijkenis
met de vorige editie shirts berust hierbij uiteraard geheel op toeval.

Zie je het wel zitten om je kleerkast aan te vullen met een (of meerdere)
shirts van je favoriete werkgroep? Schrijf dan snel per gewenst exemplaar
8 euro over op rekeningnummer 979-9937065-02. Vermeld in de mededeling
duidelijk je loginnaam, het gewenste aantal shirts alsook de gewenste
maten (M, L of XL).

Ik plaats de bestelling in de week van 22 september dus zie dat je
overschrijving uiterlijk tegen dan is voltrokken. Met een beetje geluk
krijg je dan je eigenste exempla(a)r(en) al op de eerste ledenvergadering.
