---
title: FOSDEM 2013
created_at: 17-01-2013
time: 02-02-2013 10:00
end: 03-02-2013 19:00
image: https://fosdem.org/2013/assets/flyer-90dpi-240c97c7f08316d072bb684f7f9156ee454e863a9e365d8f1fb5566c200f924e.png
location: ULB Solbosch, Brussel
locationlink: ULB, Brussels Belgium
---

De examens zijn voor de meesten nog volop bezig, maar toch denken wij alvast even vooruit. Op 2 en 3 februari vindt [FOSDEM](https://fosdem.org/2013/ "FOSDEM") plaats, het grootste open-source event van Europa. Alle grote namen binnen de open-source community zoals bvb. Ubuntu, Mozilla, Debian, Gnome, enz. zullen vertegenwoordigd zijn met (dev)rooms en standjes.

Dit jaar geven zelfs 2 Zeus-leden een talk: Denis Defreyne [stelt](https://fosdem.org/2013/schedule/event/static_site_generation_for_the_masses) de zondagochtend [nanoc](https://nanoc.stoneship.org/) voor, een static site generator. De FOSDEM website is bijvoorbeeld geschreven met behulp van nanoc. Ook Jens Timmerman zal een [talk](https://fosdem.org/2013/schedule/event/easybuild/) geven over [EasyBuild](https://hpcugent.github.com/easybuild/), een software build and installation framework geschreven in Python.

Gedurende deze 2 dagen worden constant presentaties gegeven rond uiteenlopende onderwerpen: besturingssystemen, open source challenges, beveiliging, web development ... Daarnaast kan je nog terecht in verschillende [devrooms](https://fosdem.org/2013/schedule/#devrooms) of de promotie-standjes van de vertegenwoordigde projecten uitpluizen. Naast deze [main tracks](https://fosdem.org/2013/schedule/#maintracks "main tracks") en de [keynotes](https://fosdem.org/2013/schedule/#keynotes) worden er ook continu [lightning talks](https://fosdem.org/2013/schedule/#lightningtalks) gegeven, korte presentaties van 15min. over alle mogelijke opensource-projecten.

FOSDEM gaat door in de gebouwen van de ULB in Brussel en net zoals vorig jaar zullen we met Zeus talrijk aanwezig proberen te zijn. Afhankelijk van het aantal inschrijven en mensen die kunnen voeren gaan we of met de auto of met de trein.

Wil je dus mee met Zeus naar FOSDEM, klik dan op de link hieronder om je in te schrijven en dan laten we je nog iets weten voor concrete afspraken. **De inschrijvingen sluiten woensdag 30 januari!**

<!-- more -->

<iframe src="https://docs.google.com/spreadsheet/viewform?formkey=dHRBVlBaeTlFYk1LMzl2VlpnYVpwRmc6MQ" style="width:100%" height="800">
</iframe>
