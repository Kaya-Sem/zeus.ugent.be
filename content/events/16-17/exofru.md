---
title: Exotische en frustrerende talen avond
description: Ontdek verschillende esoterische talen en win de meest exotische prijs!
created_at: 30-11-2016
time: '07-12-2016 18:00'
location: 'Lokaal V1, S9'
locationlink: $s9
facebook: //www.facebook.com/events/1483447151684405/
banner: //zeus.ugent.be/zeuswpi/6DthpGAV.png
image: //zeus.ugent.be/zeuswpi/VPQevc5x.gif
---

Het laatste Zeus evenement van het semester komt er aan, en deze keer gaan we het onbekende verkennen! Woensdagavond begeven de tovenaars van Zeus zich, samen met jullie, in de magische wereld van de esoterische talen. Kom, als je durft, in mini teams (van zo'n 2-4 tovenaars) op woe 7/12 om 18u naar V1, om te bewijzen dat jullie het best en het snelst deze vreemde programmeertalen kunnen schrijven en begrijpen! Met de mooiste oplossing kun je exotische prijzen winnen, de meest gefrustreerde tovenaar krijgt kalmerende middelen toegestopt.

Voor de Dreuzels onder ons; voorbeelden van esoterische talen zijn Brainfuck, Whitespace, Piet en Lolcode.

De exotische en frustrerende talen avond zal als volgt verlopen: Er wordt een inleiding gegeven van de verschillende talen die jullie eventueel gaan moeten gebruiken. Je hebt dus geen kennis nodig alvorens deel te nemen.

Elk groepje krijgt een opdracht en een bijhorende taal, en krijgt tijd om deze te implementeren.

Alle oplossingen worden ingediend, en weer verspreid. Elk groepje heeft nu dus de code van een andere groep voor zich. Het doel van deze ronde is het achterhalen van het doel van het programma.

Hierna kan elke groep stemmen op de mooiste oplossing.

Punten vallen als volgt te verdienen:

- door het correct implementeren van je opdracht, in de gegeven taal
- door het ontcijferen van de code die je gekregen hebt
- door de mooiste, origineelste of meest exotische code te schrijven, en zo stemmen te vergaren van de andere groepen

Hier alvast een introductie tot de exotische talen die Zeus jullie op deze avond voorsteld: [bekijk ze hier!](https://docs.google.com/presentation/d/1OFkRIhn8C-Bij71c5Ahon6WjsYV8PEn5xbWnYN3Kj1Q/pub?start=false&loop=false&delayms=3000)
