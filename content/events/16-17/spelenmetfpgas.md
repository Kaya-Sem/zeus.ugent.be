---
title: Spelen met FPGAs
description: Sigasi geeft een introductie tot FPGAs
time: 27-04-2017 19:00
created_at: 12-04-2017
location: Lokaal V1, Sterre-S9
locationlink: Sterre,Ghent Belgium
---
FPGAs zijn een speciaal soort chips waarvan de functionaliteit na productie nog aangepast kan worden.
FPGAs zijn nu hipper dan ooit, alle grote spelers (Intel, Google, Microsoft, ...) gebruiken deze flexibele chips om een specifieke voorsprong te krijgen op hun concurrenten. Toch zijn FPGAs nog steeds vrij exotisch en weinig toegankelijk.

De experts van de Gentse scale-up Sigasi komen langs om jullie in te wijden in de wondere wereld van FPGAs. Na een korte inleiding over het "Wat", "Wanneer", "Waarom", "Waar" en "Hoe" van FPGAs, helpen ze jullie zelf op weg om je eerste FPGA te configureren.

Het enige dat van jullie verwacht wordt, is een laptop. Sigasi voorziet de FPGAs (Lattice iCEstick) en een virtuele machine met de volledige (opensource) toolchain ge√Ønstalleerd. Het is dus ook nuttig om op voorhand al VirtualBox te installeren.

Studenten die al eerder met FPGAs gespeeld hebben, zijn zeker ook welkom. Zij zullen ontdekken hoe, via de opensource toolchain, FPGAs bereikbaar worden voor persoonlijke projecten.
