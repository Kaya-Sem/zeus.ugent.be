---
title: Collaborate with Git(Hub)
created_at: 19-02-2014
time: 25-02-2014 19:00
location: PC-klas Zuse, Sterre S9
locationlink: Campus Sterre, Ghent Belgium
---

Het tweede semester is nog maar begonnen en Zeus heeft al z'n volgende activiteit klaar: 'Collaborate with Git(Hub)'.

Git is een **versiecontrolesysteem** dat een oplossing biedt voor alle problemen bij grote softwareprojecten. Naast het aanbieden van een uitgebreide interface om meerdere versies van een programma te beheren, maakt Git ook het samenwerken tussen projectgenoten een stuk gemakkelijker.

Zeker een aanrader voor groepswerken zoals Vakoverschrijdend Project of voor het project Programmeren 2!

Dit alles gaat gepaard met **GitHub**, een hosting-platform voor Git met oa. een ingebouwde bugtracker. GitHub maakt het ook makkelijk om aan code-reviews te doen en samen te werken aan verschillende features in een project door middel van pull-requests. Nu misschien nog onbekende termen, maar tijdens de les zullen deze uitgebreid aan bod komen.

Ook de UGent heeft sinds vorig jaar zijn [eigen Git-platform](https://github.ugent.be), waarbij studenten gratis, private repositories kunnen aanmaken. Tijdens de les zullen we hier dan ook gebruik van maken. Lees zeker ook eens de [handleiding](https://help.github.com/) om Git te installeren, zodat je meteen de les kan meevolgen op je eigen laptop.

Deze les gaat door in PC-klas Zuse, S9, Campus Sterre op dinsdag 25 februari, 19:00.
