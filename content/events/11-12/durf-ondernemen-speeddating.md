---
title: Durf Ondernemen Speeddating
created_at: 20-03-2012
image: https://zeus.ugent.be/wp-content/uploads/2012/03/Speeddating-event-v3-212x300.png
time: 28-03-2012 19:00
location: Plateauzaal, Plateau
locationlink: Plateau, Ghent Belgium
---

Omdat het niet evident is om een onderneming op te starten en niet in het minst om daarvoor een goed startidee te hebben, hebben we besloten jullie op woensdag 28 maart om 19u een handje te helpen.

Op dit event zullen een aantal sprekers jullie ideeën voorschotelen die uiteindelijk tot een bloeiende onderneming kunnen leiden.

Elke spreker krijgt echter minder dan 5 minuten om zijn/haar idee voor te stellen. Speeddating met ideeën zeg maar. Achteraf kan je dan op een receptie kennismaken met de mensen achter de ideeën en wat meer informatie krijgen over het idee zelf. Zo zal je ook merken welke medestudenten er in hetzelfde idee geïnteresseerd zijn en zo heb je voor je het weet een team om aan de slag te gaan! Tussen de pitchers vinden we o.a. niemand minder dan Patrick Decuyper, in 2009 tot jonge ondernemer van de wereld verkozen.

Vanaf 19u heten we jullie dus graag allemaal welkom in de Plateauzaal. Het event is volledig gratis en het ideale moment om je kriebels om te ondernemen eens af te toetsen.

Gelieve hier onder in te schrijven zodat we kunnen inschatten hoeveel drank we moeten voorzien.

<!-- more -->

<iframe src="https://docs.google.com/spreadsheet/embeddedform?key=0AgADK3E_UMRhcDV6WVUxT2Y5dVJTX3RqUWNQWUh4WHc" height="999" style="width:100%">
</iframe>
