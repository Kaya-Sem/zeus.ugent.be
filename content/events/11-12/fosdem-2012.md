---
title: Fosdem 2012
created_at: 18-01-2012
time: 04-02-2012 10:00
end: 05-02-2012 19:00
image: https://zeus.ugent.be/wp-content/uploads/2012/01/fosdem12.png
location: ULB, Brussel
locationlink: ULB Solbosch, Brussels Belgium
---

De examens zijn voor de meesten nog volop bezig, maar toch denken wij alvast even vooruit. Op 4 en 5 februari vindt [FOSDEM](https://fosdem.org/2012/ "FOSDEM") plaats, het grootste open-source event van Europa. Alle grote namen binnen de open-source community zoals bvb. Ubuntu, Mozilla, Debian, Gnome, enz. zullen vertegenwoordigd zijn met (dev)rooms en standjes.

Gedurende deze 2 dagen worden constant presentaties gegeven rond uiteenlopende onderwerpen: virtualisatie, UI innovaties, development, network & I/O, mysql, daarnaast kan je nog terecht in verschillende devrooms of de promotie-standjes van de vertegenwoordigde projecten uitpluizen. Naast deze [main tracks](https://fosdem.org/2012/schedule/main-tracks "main tracks") en de gewone [tracks](https://fosdem.org/2012/schedule/tracks) worden er ook continu [lightning talks](https://fosdem.org/2012/schedule/track/lightningtalks) gegeven, korte presentaties van 15min. over alle mogelijke opensource-projecten.

FOSDEM gaat door in de gebouwen van de ULB in Brussel en net zoals vorig jaar zullen we met Zeus talrijk aanwezig proberen te zijn. Wij gaan alvast zaterdag met de trein en indien er genoeg interesse is kunnen we afspreken om ook zondag FOSDEM te verkennen.

Wil je dus mee met Zeus naar FOSDEM, schrijf je dan hieronder in en dan laten we je nog iets weten voor concrete afspraken.

<!-- more -->

<iframe src="https://docs.google.com/spreadsheet/embeddedform?formkey=dDJVcE92WTJMcC1CVkZhM0JxU2Vtd0E6MQ" height="639" style="width:100%">
</iframe>
