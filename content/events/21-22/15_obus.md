---
title: "OBUS: build your own bomb"
created_at: 06-03-2022
time: '14-03-2022 18:00'
end: '14-03-2022 22:30'
location: Campus Sterre, gebouw S9, Auditorium A3
description: Maak je eigen module voor het OBUS-spel
banner: https://zeus.ugent.be/zeuswpi/obus.jpg
header_text_background: true
locationlink: $s9
---

Ooit al *Keep Talking And Nobody Explodes* gespeeld? Zou het niet supercool zijn om dat in real life te kunnen spelen? Kom dan op maandag 14 maart naar het event en maak je eigen module.

We hebben bij Zeus het afgelopen jaar niet stilgestaan en hebben het framework
voor een eigel spel genaamd OBUS ontwikkeld. OBUS is een spel met twee spelers,
waarbij een bom moet ontmanteld worden: de ene speler kan de bom zien en er mee interageren,
de andere speler ziet de bom niet, maar heeft de instructies over hoe die kan ontmanteld worden.

Het spel bestaat uit meerdere onderdelen (modules) die elk afzonderlijk moeten opgelost worden. Het framework
voor hoe de modules communiceren met elkaar is al klaar, in de vorm van een Arduino library, maar de puzzels zelf
moeten nog gemaakt worden. *That's where you come in*: op dit event kan je, alleen of in groep,
een eigen module maken voor OBUS.

Hierbij komt zowel hardware, software als wat creativiteit bij kijken. Nog geen ervaring met hardware?
Geen zorgen: we zullen de basics hiervan op het event uitleggen als je vragen hebt. Daarnaast hebben we ook
een aantal pre-made modules waar je enkel de software nog moet schrijven.
