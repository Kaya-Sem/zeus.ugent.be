---
title: "Git, de 'stomme' content tracker"
created_at: 23-02-2015
time: 26-02-2015 19:00
image: https://zeus.ugent.be/wp-content/uploads/2015/02/poster-shaped-300x212.png
location: Technicum, PC 2.14
locationlink: Technicum, Ghent Belgium
---

> "I'm an egotistical bastard, and I name all my projects after myself. First 'Linux', now 'git'." -- Linus Torvalds

Net zoals dat achter elk groot man een sterke vrouw staat, staat achter elk groot softwareproject een sterk versiecontrolesysteem. Dat geldt uiteraard ook voor de Linuxkernel, maar zo vanzelfsprekend was dat niet. Het bleek namelijk al snel dat er geen enkel zulk systeem bestond dat aan de noden van het grootste opensourceproject van de wereld kon voldoen: snelheid, een bijna onfeilbare data-integriteit, en een grote nadruk op parellel ontwikkelen waren broodnodig. Daarop sloegen Torvalds en kornuiten - ware hackers zijnde - zelf aan het werk, onder het motto 'in geval van twijfel, kijk wat CVS doet, en doe het tegengestelde.'

Aldus werd Git geboren, een broncodebeheersysteem om U tegen te zeggen. Door zijn kracht en complexiteit - in de goede zin - werd Git al snel de favoriet van iedere hippie en hacker - en dus ook van Zeus.

Geschiedenis achterwege, Git zal uw leven beter maken. Samenwerken aan dezelfde codebase was nog nooit zo eenvoudig. Ook voor Einselgangers is Git uiterst nuttig: het beheren van verschillende versies van je code, fouten herstellen na een domme dag, Git doet het allemaal. Voeg publieke hosts als Github aan de vergelijking toe, en ook het delen, publiceren en backuppen van code wordt een waar plezier.

Graag delen wij ons geloof en onze kennis op donderdag 26 februari omstreeks 19h in PC-zaal 2.14 in het Technicum.

UPDATE: Wie de les gemist heeft of achteraf nog eens wil kijken, de [hele presentatie](https://zeus.ugent.be/wp-content/uploads/2015/02/presentation.zip) is bij deze beschikbaar. Hieronder vind u alvast de cheatsheet: [![cheatsheet](https://zeus.ugent.be/wp-content/uploads/2015/02/cheatsheet-300x212.png)](https://zeus.ugent.be/wp-content/uploads/2015/02/cheatsheet.png)
