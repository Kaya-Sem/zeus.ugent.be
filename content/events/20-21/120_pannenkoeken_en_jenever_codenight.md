---
title: Pannenkoeken En Jenever Codenight
image: https://preppykitchen.com/wp-content/uploads/2019/08/panncake-feature-n-768x1088.jpg
banner: https://preppykitchen.com/wp-content/uploads/2019/08/panncake-feature-n-768x1088.jpg
header_text_background: true
description: Het online alternatief voor de klassieke pannenkoeken en jenever codenight. Gezelligheid alom!
created_at: 11-10-2020
time: 10-12-2020 18:00
location: Discord
#locationlink:
---

Deze donderdag, 10 december, om 18u00 is het tijd voor de super gezellige P&J Codenight online op [Discord][discord]!

Pannenkoeken bakken en code schrijven, de beste manier om het semester af te sluiten. Om jullie extra te motiveren om de pan boven te halen laten we jullie foto's doorsturen. Iedereen die een foto doorstuurt van zichzelf met een (zelfgemaakte) pannenkoek maakt kans op een van onze prijzen, zoals je eigen Zeus notitieboekje of zelfs een Zeus T-shirt! Als je foto zelfgemaakte pannenkoeken bevat, krijg je zelfs een dubbele entry in de loting.

Foto's kun je doorsturen op het `~pannenkoeken` kanaal in onze [mattermost][mattermost]. Vermeld of wij je foto mogen gebruiken (op sociale media) voor bijvoorbeeld een collage.

Tijdens en na het pannenkoeken eten zitten we gezellig samen en schrijven we code, want een P&J codenight is natuurlijk geen P&J zonder code! 
Zet zeker je pull requests die je schrijft in de P&J [codimd][p&jmd], zo maak je misschien ook kans op een prijs!

Zoek je inspiratie voor issues of iets makkelijks om mee te starten, kijk dan op onze issue lijst die op het event aanwezig zal zijn of vraag het aan een van de andere aanwezigen..

#### Planning

- 18u00: Start P&J op de Zeus Discord in de publieke kanalen. Ook externe personen zijn dus welkom om mee te coden!
- 19u00: Het moment om allemaal samen pannenkoeken te bakken. Neem je gsm of laptop mee en zet eventueel je webcam aan om allemaal gezellig iets te bakken.
    
Vergeet niet je ingrediënten op voorhand te kopen. Niet zeker wat je nodig hebt of hoe je pannenkoeken moet bakken?  Geen zorgen, Zeus WPI voorziet een recept onderaan de pagina!

We zien je graag op deze gezellige avond!
~ Je liefste Zeus bestuur <3

[discord]: https://discord.gg/qt4fNkVZ9Y
[mattermost]: https://mattermost.zeus.gent
[p&jmd]: https://codimd.zeus.gent/s/1OMowODnO#


## Pannenkoeken bakken à la Zeus WPI
Pannenkoeken bakken, hoe moet dat eigenlijk?
Dit rijmpje helpt je al op weg:

Zeef je vanillesuiker en bloem
Maak een kuiltje en zeg eens boem
want nu is het tijd
voor het breken van eieren
en met een garde, roer tot een bescheidt
schenk de melk
roer tot licht beslag
En maak nu pannenkoeken voor elk

Vebrand, perfect?
Post het op de mattermost chat!

Toch niet zo evident en wat meer hulp nodig?
Voor een batch van pannenkoeken heb je nodig:

- zelfrijzende bloem: 250g
- melk: 500ml (precieze hoeveelheid naar eigen wens)
- eieren: 1-3 (hoeveel kan je er zelf leggen?)
- (vanilla)suiker: 30g (Ben je een Zoetje, voeg dan wat meer toe <3)


Zeef eventueel de bloem met de (vanille)suiker. Maak in het midden een kuiltje, breek daarin de eieren. Roer alles door elkaar met een garde.
Schenk beetje bij beetje je melk erbij terwijl je met je garde het beslag roert. Doe dit voorzichtig om klonters te vermijden.
Vind je het beslag nog te dik, voeg dan eventueel nog wat extra melk toe.
Bak de pannenkoeken in hete boter of olie. 

Veel geluk met het bakken,
Awoo

~Foxie Boi <3

