---
title: Zeus zoekt bestuur
description: Wie wordt het volgende glorizeus bestuur?
created_at: 29-04-2021
time: '15-05-2021 17:30'
end: '15-05-2021 20:30'
location: Jitsi & Grasveld achter Gebouw S9, Campus Sterre, Gent
locationlink: $s9
tags:
  - Verkiezingen

---

Naar goede gewoonte en verplichting organiseren we dit jaar opnieuw onze verkiezingen.

## Waar en Wanneer?

Dit jaar zullen de verkiezingen doorgaan op **15 mei 2021** op het terein achter S9. Je leest het goed, een fysiek evenement! 
Omdat er nog steeds enkele regels gelden is het aantal aanwezige deelnemers gelimiteerd tot 25, om fysiek te aanwezig te kunnen zijn schrijf je je in op [kers][kers]. Als je niet fysiek aanwezig kan zijn is er ook de optie om op afstand deel te nemen via [Jitsi][jitsi]. We starten om **17:30**.

### Eten en drinken

We bieden geen drinken aan, je zorgt dus zelf voor je niet-alcoholische drank. Echter gaan we wel om afhaaleten gaan om de hongerige buiken te vullen.

## Kandidaten

Alvast een overzichtje van de huidige kandidaten:

| Positie           | Naam             |
| ----------------- | ---------------- |
| Voorzitter & Vice | Francis & Arthur |
| Penning           | Sammy            |
| Sysadmin          | Jasper           |

### Verloop

Zonder rekening te houden met de voorkeuren van de kandidaten, hebben we de volgende volgorde van de kiesrondes opgesteld:

1. Voorzitter & Vicevoorzitter
2. Penning
3. Sysadmin

Deze zullen telkens hooguit een 20 minuten duren, waarbij de kandidaten eerst een 2-tal minuten hun motivatie duidelijk maken, gevolgd door een eerste vragenronde. Daarna zonderen de kandidaten hun even af terwijl er nog anonieme vragen verzameld worden. Na de anonieme vragenronde volgt de stemronde en worden de kandidaten verkozen.

### Interesse?

Voel je je gemotiveerd, heb jij zin om volgend jaar bestuur te worden? Stuur dan nu je kandidatuur ten laatste 13 mei door via mail naar voorzitter@zeus.ugent.be.
Alle info over de functies en wat het inhoud om in het bestuur te zitten kun je vinden in het bestand [functieprofielen][functieprofielen]. Zit je nog steeds met vragen? Aarzel dan niet om iemand van het huidige bestuur aan te spreken!

Heb je al prangende vragen voor bepaalde functies, dan kun je die ook al stellen door te mailen naar voorzitter@zeus.ugent.be.
Om de verkiezingen zo vlot mogelijk te laten verlopen worden deze al op voorhand ook verzameld en doorgegeven aan de kandidaten. Maar geen nood, ook tijdens de verkiezingen kunnen er nog spontane vragen gesteld worden.

## Technisch

### Stemmen - Helios

Nee, we bedoelen niet de Linuxserver van de UGent, maar een open-source verkiezingsapplicatie. Meer info kan je op hun [homepage][helios] vinden. Zeus zal een Heliosinstantie draaien op [https://vote.zeus.ugent.be][vote], meer informatie volgt op de verkiezingen zelf. Heb je hier vragen of opmerkingen over, stel je vraag zeker in [~bestuur][bestuur-mm]. **Omdat de verkiezingen buiten doorgaan kunnen we geen stroom voorzien, zorg dus zeker dat je apparaat waarmee je gaat stemmen volledig opgeladen is!** We voorzien wel internet.

### Jitsi - Online volgen

We gebruiken Jitsi om de verkiezingen ook online te kunnen volgen. In het afgelopen jaar is dit een veel stabieler platform geworden dat ook veel deelnemers zonder problemen aankan. Je gaat de kandidaat kunnen horen maar zelf ga je niet hoorbaar zijn. Vragen stellen kan via de chat, deze worden dan voorgelezen door een persoon ter plaatse.


[helios]: https://heliosvoting.org/
[jitsi]: https://meet.jit.si/zeusKiestEenGlorieZeusBestuur
[bestuur-mm]: https://mattermost.zeus.gent/zeus/channels/bestuur
[functieprofielen]: https://git.zeus.gent/bestuur/drive/-/blob/master/varia/functieprofielen.md
[vote]: https://vote.zeus.ugent.be
