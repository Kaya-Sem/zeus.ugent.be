---
title: "Game-jam: Ludum dare 48"
description: Maak je eigen game in de befaamde Ludum Dare!
created_at: 13-04-2021
header_text_background: true # grijze achtergrond op headertekst, beetje leesbaarder
time: 24-04-2021 10:00
end: 27-04-2021 03:00
location: Online via Gathertown
banner: https://zeus.ugent.be/zeuswpi/0ObPfWlv.png
tags:
  - gaming
  - programmeren
---

In het weekend van 24-27 april gaat de [Ludum Dare 48 Game-jam](https://ldjam.com/events/ludum-dare/48) door. Kom samen met Zeus meedoen en maak je eigen game in 72 uur!

Op een game-jam maak je individueel of in groep een eigen game in een bepaalde tijd over een bepaald thema die aan het begin van het event wordt meegedeeld. Deze wordt daarna vaak beoordeeld door een jury of je de andere deelnemers. Deze jam duurt 72u, efficient werken en je game tot een core idee behouden is dus belangrijk! Perfect om je programmeer en design skills eens op de proef te stellen.

De game-jam is vrij toegankelijk voor iedereen. Meer info kan je vinden op: [https://ldjam.com/events/ludum-dare/rules](https://ldjam.com/events/ludum-dare/rules)
Kom zeker ook op onze Mattermost ([chat.zeus.gent](https://chat.zeus.gent)) in het kanaal [~game-jam](https://mattermost.zeus.gent/zeus/channels/game-jam) voor meer info en een plaats voor al je vragen. Hier kan je ook zoeken om eventueel een team te vorm.

Hier de belangrijkste informatie:
- Je kan individueel of als team meedoen. Het is aangeraden om maximum met 4 in een team te zitten zodat de communicatie makkelijk blijft.
- Het event van Zeus gaat door op [gather.town](https://gather.town/). Je zal verschillende tafels hebben waar je met je team aan kan zitten. Er zullen zowel priv√© tafels zijn (enkel je team kan elkaar horen) als publieke tafels (andere personen kunnen eens op bezoek komen). Er zal ook een groepstafel zijn waar iedereen samen kan zitten.
- Het Zeus event (in Gathertown) begint om 10u op zaterdag. Ludum Dare opent al om 3u 's ochtends, maar we raden aan om met een goede nachtrust te beginnen en pas om 10u samen met de rest erin te vliegen. De begeleiders zijn pas vanaf 10u aanwezig.
- Schrijf je zeker in op [ldjam.com/events/ludum-dare/48](https://ldjam.com/events/ludum-dare/48) zodat je je game ook kan uploaden.
- Meer info of vragen kan je stellen in Mattermost in het kanaal ~game-jam, ook gedurende de game-jam.
- Elke avond (zaterdag, zondag en maandag) om 21u spreken we voor een uurtje af aan de groepstafel (niet verplicht) om elkaar te vertellen en te tonen wat we al bereikt hebben. Zo kan iedereen van elkaar volgen waar ze mee bezig zijn en eens feedback krijgen.
- Post zeker in [~game-jam](https://mattermost.zeus.gent/zeus/channels/game-jam) ook work in progress en dergelijke. Feedback en reflectie is altijd goed!
- Extra swag points voor referenties naar Zeus in je game ;)

Op het einde van de game-jam worden de games verzameld en gedeeld op Mattermost en in een blog post. Zo kan de Zeus community ook eens je epic games bekijken!
