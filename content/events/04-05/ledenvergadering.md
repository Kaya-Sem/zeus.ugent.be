---
title: Ledenvergadering
created_at: 08-10-2004
time: 12-10-2004 19:00
location: De Brug
---

Het eerste weekje academiejaar zit er weer ver op. Hoog tijd dus om nog eens een ledenvergadering op poten te zetten. Kom als eerste te weten wat we dit jaar allemaal gaan uitsteken: Zal er zowaar een cultuur pre^H^H^H verantwoordelijke zijn? Zal er gedweild worden in de kelder? En zal ik het weer 3 uur rekken voor we een pint gaan drinken? Dit en andere zaken van levensbelang hoor je allemaal nu dinsdag 12 oktober om 1900hrs. Afspraak aan de ingang van studentenhuis "De Brug" (Sint Pietersnieuwstraat 45).

**Update**: Zoals beloofd volgt hier een korte wegbeschrijving voor de eerste bachelors. Als je er even het [kaartje](http://web.archive.org/web/20041130073516/http://www.zeus.ugent.be/~simkin/stpietersplein.png) bijneemt (dank aan mappy.com) zie je onderaan het Sint-Pietersplein. Het lelijke kruisje poogt het adviescentrum voor studenten (waar je je bent gaan inschrijven) aan te geven. De Sint-Pietersnieuwstraat loopt op de kaart ongeveer recht naar boven. Studentenhuis "De Brug" is huisnummer 45.